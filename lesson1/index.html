<!DOCTYPE html>
<html>
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>HomeWork</title>
</head>
<body>
<h1>Міла Куніс</h1>
<p><b>Народилася 14 серпня 1983 р.</b> в Чернівцях. Батько, Марк Борисович, мати Ельвіра. В Міли є старший брат Михайло.
    У 1991 році її родина емігрувала з України й оселилася у Лос-Анджелесі. У свій другий день у Лос-Анджелесі Міла була
    зарахована у початкову школу Роузвуд, не знаючи ані слова англійською.
    Деякий час через незнання мови Мілі було дуже складно вчитися. Однак завдяки телешоу <i>«Ціна удачі»</i>, яке вона часто
    дивилася, Куніс поступово опанувала англійську мову. В Лос-Анджелесі Міла ходила до середньої школи Бенкрофта. Свою
    акторську діяльність Куніс розпочала ще в шкільні роки, тому в старших класах займалася з репетитором просто на
    знімальному майданчику, зокрема під час зйомок телесеріалу <i>«Шоу 70-х»</i>. У перервах між зйомками навчалася у
    <u>Беверлі-хілз-студії</u>, де одержала акторську освіту (2001). Деякий час вона також відвідувала заняття у
    <u>Каліфорнійському університеті</u> та <u>університеті Лойола Мерімаунт</u>.
    У серпні 2017 року вперше після еміграції разом зі своїм чоловіком та дочкою побувала в рідному місті, зіркова пара
    прилетіла із Будапешту, де актори брали участь у кінозйомках.</p>

<img src="pictures/250px-Mila_Kunis_2018_(cropped_2).jpg" alt="Фото Міли Куніс 2018р">

<h2>Акторська кар'єра</h2>
<p>Кар'єра юної акторки почалася у 1994 році з появи в рекламі ляльок Барбі. З цього ж року почала зніматися в невеликих
    ролях у кіно. У 1994 році відбувся її дебют на телебаченні в епізоді популярної мильної опери <i>«Дні нашого
        життя»</i>, де
    вона виконала роль Гоуп Вільямс у дитинстві. До 1998 року Куніс вдавалось отримати незначні або другорядні ролі в
    телесеріалах і фільмах. У 1998 році акторці пощастило пройти добір на роль розбещеної молодої дівчини Джекі Бурхарт
    у серіал <i>«Шоу 70-х»</i>. 2001 рік розпочався для акторки появою в фільмі <i>«Вірус кохання»</i> у ролі подруги головної героїні
    у виконанні Кірстен Данст. А вже через рік вона зіграла свою першу головну роль у сиквелі трилера <i>«Американський
        психопат»</i>. Справжнім проривом для Куніс стала роль Рейчел у стрічці <i>«В прольоті»</i> (2008). На початку 2010 року, після
    появи Міли в комедійному фільмі <i>«Екстракт»</i> (2009), вийшов постапокаліптичний бойовик <i>«Книга Ілая»</i>, де Куніс виконала
    роль Соларі, попутниці головного героя. Наприкінці 2010 року в прокат вийшов психологічний трилер Даррена Аронофскі
    <i>«Чорний лебідь»</i>, де Куніс і Наталі Портман зіграли балерин-суперниць — Лілі і Ніну відповідно. У 2012 році Куніс
    знову стала партнером Марка Волберга в комедійній драмі режисера Сета Макфарлейна <i>«Третій зайвий»</i>, зігравши роль
    Лорі, подруги героя Волберга.</p>
<ul>
    <h3>Фільмографія</h3>
    <li><b>1994</b> - Дні нашого життя</li>
    <li><b>1998</b> - Золоті крила Пенсаколи</li>
    <li><b>2002</b> - Американський психопат 2</li>
    <li><b>2010</b> - Книга Ілая</li>
    <li><b>2020</b> - Чотири гарних дня</li>
</ul>
</body>
</html>
